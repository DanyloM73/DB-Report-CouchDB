# CouchDB: Загальні відомості та використання на практиці

## Що таке CouchDB?

**CouchBD** - це документоорієнтована NoSQL система управління базами даних з відкритим вихідним кодом. Написана на мові програмування **Erlang**. Виходячи з підходу NoSQL, CouchDB не зберігає дані та зв'язки в таблицях. Натомість кожна база даних — набір незалежних документів. Кожен документ містить власні дані та незалежну схему. Програма може отримати доступ до кількох баз даних, наприклад, що зберігається на мобільному телефоні користувача та на сервері. Метадані документа містять інформацію про версію, дозволяючи об'єднувати дані та вирішувати будь-які суперечності, які могли з'явитися в момент, коли бази даних були роз'єднані. Основною особливістю цієї СУБД серед інших є те, що для збереження даних використовується **JSON**. 

## Основні особливості та переваги CouchDB

CouchDB поставляється з широким набором функцій, розроблених для зниження затрат при роботі зі стійкою розподіленою системою. Ось деякі ключові особливості та переваги CouchDB, які відрізняють її від інших NoSQL баз даних.

### Реплікація

 Однією з визначальних особливостей CouchDB є **двонаправлена реплікація**, яка дозволяє синхронізувати дані між кількома серверами та пристроями. Ця реплікація дозволяє підприємствам максимізувати доступність систем, скоротити час відновлення даних, геолокувати дані, найближчі до кінцевих користувачів, і спростити процеси резервного копіювання. У CouchDB немає різниці, чи зберігаються дані на одному сервері або на декількох. Скоріше, CouchDB ідентифікує зміни в документах, коли вони відбуваються з будь-якого джерела, і гарантує, що всі копії бази даних залишаються синхронізованими з найновішою інформацією. Це дозволяє декільком реплікам баз даних бути самодостатніми та керованими, зберігаючи при цьому точну інформацію в режимі реального часу в кількох обчислювальних середовищах.

### Views 

 CouchDB використовує так звані представлення **(views)** як основний інструмент для виконання запитів і створення звітів зі збережених файлів документів. Views дають змогу фільтрувати документи для пошуку відомостей, пов'язаних із певним процесом бази даних. Потім цю інформацію можна зіставити відповідно до ваших уподобань і витягти в певному порядку. Одна з найбільших переваг CouchDB полягає в свободі представлення інформації. Оскільки View в CouchDB будується динамічно і не впливає безпосередньо на будь-які базові сховища документів, немає обмежень на кількість навіть однакових view , які ви можете запустити. Ці view створюються всередині спеціальних проектних документів і можуть бути відтворені в кількох екземплярах бази даних, як звичайні збережені дані. Ще однією чудовою особливістю CouchDB є доступність MapReduce. Представлення (views) в CouchDB можуть здійснювати агрегацію узагальнення даних, що зберігаються в індексі. Вони попередньо обчислюються та зберігаються, тобто їх можна миттєво повернути, навіть у мільярдах документів.

### HTTP API
 
 CouchDB використовує REST API для доступу до бази даних з будь-якого місця, з повною гнучкістю операцій **CRUD** (створення, читання, оновлення, видалення). Цей простий та ефективний засіб підключення до баз даних робить CouchDB гнучким, швидким та потужним у використанні, залишаючись при цьому високодоступним.

### Зберігання документів
 
 У CouchDB документи **JSON** є основними одиницями даних, поряд з пов'язаними з ними двійковими вкладеннями, такими як зображення. Немає  обмежень на розмір тексту або кількість елементів кожного документа. Після реплікації дані можуть бути доступні та оновлені в глобально  розподілених кластерах серверів.

### Сумісність
 
 CouchDB є надзвичайно доступним і пропонує різноманітні переваги сумісності. CouchDB був написаний на **Erlang** (універсальна, паралельна, мова програмування з валсними системами збору сміття **(garbage-collector)** та виконання **(runtime)**), що робить її надійною та простою у роботі для розробників. HTTP-клієнти доступні для всіх мов програмування, а також для специфічних для CouchDB клієнтських бібліотек. CouchDB є гнучким і може бути встановлений і запущений на багатьох операційних системах і інструментах віртуалізації.

### Масштабованість
 
 Архітектурний дизайн CouchDB робить його надзвичайно адаптивним при розбитті баз даних і масштабуванні даних на кілька вузлів. CouchDB підтримує як горизонтальне розбиття на розділи, так і реплікацію, щоб створити легко кероване рішення для балансування навантажень як читання, так і запису під час розгортання бази даних. CouchDB має дуже міцний і надійний механізм зберігання даних, який був створений з нуля для мультихмарних інфраструктур і інфраструктур з декількома базами даних. Як NoSQL база даних, CouchDB дуже гнучко налаштовується і відкриває двері для розробки різних додатків, незалежно від обсягу даних або кількості користувачів.

### Відкритий вихідний код
 
 Завдяки своїй сильній підтримці в спільноті з відкритим вихідним кодом, CouchDB підтримує міцну, надійну основу для управління корпоративними базами даних. Розроблений протягом декількох років як рішення без схем, CouchDB пропонує безпрецедентну гнучкість, яку просто неможливо знайти в більшості пропрієтарних рішень для баз даних.

## Робота з CouchDB на реальному прикладі

Отже, тепер настав час перейти від теоретичних відомостей до використання цієї СУБД при створенні цілком конкретного веб-застосунку

- Для початку потрібно встановити на свій пристрій службу **Apache CouchDB**. Зробити це можна через офіційний сайт: https://couchdb.apache.org

- Після заврешення інсталяції варто переконатися чи працює встановлена служба:

<p align="center">
    <img src="./img/service.png">
</p>